Podsumowanie: styczeń 2018		
#################################
:date: 2018-02-04 12:47
:tags: dobre ksiazki, podsumowanie
:slug: podsumowanie-styczen-2018
:status: published
:cover: images/2018/02/podsumowanie-styczen-2018.jpg
:attachments: images/2018/02/podsumowanie-styczen-2018.jpg

Styczeń był taki, jak chciałam – zaczytany, pełen dobrych lektur, bez żadnej czytelniczej presji. Właściwie wszystko, co przeczytałam, mogę Wam polecić, ale są książki, które wywarły na mnie ogromne wrażenie i sama na pewno będę do nich wracać.

Oto moje styczniowe podsumowanie!

#. `„Wszystko za Everest” <http://granatowazakladka.pl/mount-everest-historia-tragicznej-wyprawy/>`__ – emocjonująca, wciągająca, mroźna i tragiczna opowieść
   o wyprawie na Mount Everest z 1996 r. Narraracja Krakauera nie pozwala się od niej oderwać. Genialna!
#. **„Wspinaczka”** – odpowiedź na książkę Krakauera. Choć nie czyta się jej z takim samym zaangażowaniem jak „Wszystko za Everest”, moim zdaniem warto zajrzeć i do niej, by mieć pełen obraz tego, co wydarzyło się podczas wyprawy. Więcej napisałam `TUTAJ <http://granatowazakladka.pl/mount-everest-historia-tragicznej-wyprawy/>`__
#. **„Brulion Bebe B.”** – kolejna część „Jeżycjady”. Powrót do niej cieszy tym bardziej, że
   w kwietniu pojawi się nowa część cyklu. A „Brulion…” był ciepły, rodzinny i zabawny, jak zawsze u Musierowicz.
#. **„Baśniobór”** t. 1 – po raz pierwszy sięgnęłam po ten cykl 4 lata temu i z przyjemnością teraz do niego wróciłam. Bardzo lubię twórczość Brandona Mulla, a „Baśniobór” uważam za jedną z najlepszych propozycji dla dzieci. Dużo przygód, świetnie wykreowani bohaterowie, fantastyka osadzona w zwykłej codzienności. Super!
#. **„Milion odsłon Tash”** – wypożyczyłam ją z biblioteki na odstresowanie i sprawdziła się świetnie. Sprawnie napisana powieść młodzieżowa o przyjaźni, odkrywaniu swojej tożsamości i pasji, która daje nie tylko radość, ale może przysporzyć trochę problemów. Główna bohaterka jest zakochana w Lwie Tołstoju i wraz z przyjaciółmi tworzy serial internetowy będący współczesną wariacją na temat „Anny Kareniny”. Naprawdę niezła.
#. **„Eleonora & Park”** – to książka, która kosztowała mnie wiele emocji i uruchomiła we mnie sporo smutku. Świetnie napisana, trochę dziwna, a zarazem urocza, ogromnie poruszająca. Historia miłosna porównywana do losów Romea i Julii, ale dla mnie o wiele bardziej angażująca i prawdziwa.
#. **„Gdzie jesteś, Bernadette?”** – zabawna, ale nieco dramatyczna historia Bernadette i jej rodziny: męża i córki. Kobieta ma za sobą trudne życiowe doświadczenia i nagle znika bez śladu. Odrobinę zagmatwana, ciekawa w formie – jej sporą część zajmują listy
   i maile. Bez rewelacji, ale przyjemna.
#. **„Cudowny chłopak”** – cudowna książka! Nie lubię mówić komuś, że powinien albo musi coś przeczytać, ale tutaj trudno mi się powstrzymać! Jest przepiękna, a historia małego Augusta wzrusza, śmieszy, drażni, a momentami doprowadza do szału. Narracja prowadzona z perspektywy kilku bohaterów pozwala poczuć tę opowieść na różne sposoby. Rewelacyjna i naprawdę warta uwagi
#. **„Głębia Challengera”** – opowieść o chłopaku, który cierpi na zaburzenia psychiczne. Skomplikowana jak przeżycia bohatera, niejednoznaczna, czasem trudna w odbiorze. Bardzo ważna, pomaga choć trochę zrozumieć osoby borykająca się z chorobami psychicznymi.
#. **„Pierwsza sprawa”** – szwedzki kryminał dla dzieci. Komendant ropuch tropi złodzieja orzechów skradzionych wiewiórce. Po drodze zatrudnia do pomocy mysz i wspólnie odtwarzają przebieg wydarzeń. Zabawna, z wyrazistymi postaciami i wątkiem edukacyjnym.

Jeśli szukacie dobrych książek na (coraz krótsze, ale jeszcze) zimowe wieczory, ta lista nie powinna Was zawieść. :-)

"Ile jeszcze do Gwiazdki?"		
#################################
:date: 2023-11-15 16:11
:category: Boże Narodzenie, Dla dzieci
:tags: adwent, Boże Narodzenie, dzieci, dziecko, książka dla dzieci, książka na święta, książka świąteczna, świąteczna książka dla dzieci, święta, święty mikołaj
:slug: ile-jeszcze-do-gwiazdki
:status: published
:cover: images/2023/11/Ile-jeszcze-do-gwiazdki.jpg
:attachments: images/2023/11/Ile-jeszcze-do-gwiazdki.jpg

Wiecie, ile jeszcze do Gwiazdki? Niedźwiedź zorganizował w lesie wielkie odliczanie, w które zaangażował swoich przyjaciół. Choć o tym nie wspomina, myślę, że zdarzyło mu się pożałować tego pomysłu…

Niedźwiedź opracował świąteczną grę, a tak naprawdę przygotował kalendarz adwentowy.

   Codziennie inne z was

   dostanie prezent… oraz coś

   gdy przyjdzie Gwiazdki czas.

Na ten pomysł z wielkim entuzjazmem od razu zareagowała Mysz, ale na swój prezent musiała poczekać najdłużej. Inne zwierzęta prezentowały różne postawy, jednym podarunki bardzo się podobały, innym jakby wcale, były też takie, których prezenty oburzały.

   Dzień później Borsuk burczy: - Co?!

   Do naczyń ścierka? Phi!

   Mysz wtrąca: - W kuchni przyda się,

   Borsuku, nie marszcz brwi!

Ale nawet, gdy inni marudzili, byli niezadowoleni albo nie rozumieli, dlaczego otrzymali właśnie taki prezent, mysz powtarzała, że miś ma plan. Ona, biedaczka, w połowie gry się rozchorowała i bardzo martwiła, że o niej, takiej małej, niedźwiedź może zapomnieć.

Ale niedźwiedź pamiętał o wszystkich i przygotował wspaniałą… jak myślicie, co takiego wymyślił?

Książka jest zabawna, krótka, bardzo rytmiczna (tłumaczyła ją Joanna Wajs, to pani odpowiedzialna za tłumaczenie serii o pojazdach na placu budowy). Adam i Charlotte Guillainowie stworzyli świąteczną, książkową przygodę, a ilustratorka Pippa Curnick nadała jej fantastyczny kształt i świetnie oddała emocje leśnych bohaterów.

„Ile jeszcze do Gwiazdki?” to urocza historia, pełna oczekiwania i… niecierpliwości – tę na pewno zrozumieją maluchy!

| *„Ile jeszcze do Gwiazdki?”,*
| *Adam i Charlotte Guillain, tłum. Joanna Wajs,*
| *Wydawnictwo Nasza Księgarnia*

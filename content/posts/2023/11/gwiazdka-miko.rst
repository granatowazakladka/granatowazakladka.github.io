"Gwiazdka Miko"		
######################
:date: 2023-11-05 15:43
:category: Boże Narodzenie, Dla dzieci
:tags: Boże Narodzenie, książka dla dzieci, książka na święta, literatura dziecięca, święta
:slug: gwiazdka-miko
:status: published
:cover: images/2023/11/gwiazdka-miko.jpg
:attachments: images/2023/11/gwiazdka-miko.jpg

Miko to prawdziwy szczęściarz: „gdy tylko się urodził, został obdarzony miłością. I oczywiście zabawkami. Wieloma, naprawdę wieloma zabawkami".

Wszystko za sprawą trzech wujków Miko, braci Gwiazdka – Melchiora, Kacpra i Baltazara, którzy uznawani byli za najlepszych producentów zabawek w całym kraju. Miko, gdy dorósł, dołączył do wujów i pracował w sklepie razem z nimi. Ale to nie było tylko miejsce, w którym można było kupić zabawki. Ukryty był tam również warsztat, w którym bracia Gwiazdka produkowali zabawki, do których dodawali magię, dlatego każda z nich idealnie pasowała do dziecka, które ją otrzymywało.

**Tajemniczy tunel i świetliki**
^^^^^^^^^^^^^^^^^^^^^^^^^^^^^^^^

Pewnego dnia Miko zauważył, że do blisko sklepu pojawia się grupa dzieci, które jako jedyne do niego nie wchodzą. Postanowił przeprowadzić małe śledztwo i tak dotarł do tunelu, na końcu którego znajdowało się dziwne pomieszczenie.

   Było pełne dzieci stłoczonych jedno obok drugiego. Miko zrozumiał, że one tu mieszkają. Na jego powitanie wyszła dziewczynka.

   - Cześć, mam na imię Lena. Miło cię poznać.

   - Jestem Miko. Dlaczego nie chciałaś wejść do sklepu?

   - My nie kupujemy zabawek. Nigdy. Wychodzimy na górę tylko po to, aby zarabiać na jedzenie i szukać świetlików. To one pomagają nam powstrzymać mrok, który pragnie się tu dostać.

Poruszony tą sceną Miko wpada na pomysł, by obdarować każde dziecko w mieście zabawką wyprodukowaną w warsztacie wujków. Później pakuje prezenty do wielkiego worka i wyrusza specjalnymi saniami w podróż po domach, by każde dziecko zdążyło otrzymać upominek.

„Gwiazdka Miko” to jedna z historii opowiadających o tym, skąd wziął się św. Mikołaj i dlaczego rozdaje dzieciom prezenty. Ale dla mnie to też, a może przede wszystkim, opowieść o sile dziecięcej wyobraźni, wielkiej empatii i odwadze. Wyobraźcie sobie, że idziecie do lokalnej piekarni i mówicie, że chcecie, by każde dziecko w mieście otrzymywało darmowy tort na urodziny. Kto by na to poszedł? I kro odważyłby się to zaproponować?

Miko się nie bał. I zmienił świat. 😊

| *"Gwiazdka Miko"*
| *David Litchfield, tłum. Anna Pliś*
| *Wydawnictwo Zielona Sowa*

"W noc wigilijną" - klasyka we współczesnym wydaniu		
##########################################################
:date: 2023-11-19 12:06
:category: Dla dzieci
:tags: Boże Narodzenie, Dla dzieci,Boże Narodzenie, książka dla dzieci, książka na święta, książka świąteczna, literatura dla dzieci, literatura dziecięca, świąteczna książka dla dzieci, święta, święty mikołaj
:slug: w-noc-wigilijna-klasyka-we-wspolczesnym-wydaniu
:status: published

„W noc wigilijną” to lekka, bardzo rytmiczna opowieść, idealnie wprowadza w świąteczny nastrój. Aż trudno uwierzyć, że oryginał powstał w 1823 roku!

Wydanie, o którym piszę, to przekład Barbary Supeł dla Wydawnictwa Świetlik z 2022 roku. Tymczasem „The Night Before Christmas” autorstwa Clementa C. Moore’a liczy już dwieście lat.

To urocza historia opowiadająca spotkanie ze Świętym Mikołajem. Co w niej wyjątkowego? To, że na świętego nie czeka ukryte gdzieś za choinką dziecko, ale… tata! Usłyszawszy hałas, zbiega po schodach i ma okazję doświadczyć tego, o czym marzą wszystkie dzieci. Widzi zaprzęg reniferów, poznaje ich imiona, a nawet staje z Mikołajem twarzą w twarz! Dołączają do nich zwierzęta i tak panowie spędzają kilka chwil w swoim towarzystwie.

Dla kogo jest ta książka? Dla dorosłych, którzy chcą się poczuć jak dzieci, dla dzieci, które lubią wierszowane opowieści i dla fanów pięknych ilustracji – Stacey Thomas przygotowała coś naprawdę klimatycznego!

*"W noc wigilijną"
Clement C. Moore, tłum. Barbara Supeł
Wydawnictwo Świetlik*

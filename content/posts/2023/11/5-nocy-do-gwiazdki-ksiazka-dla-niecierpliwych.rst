"5 nocy do Gwiazdki" - książka dla niecierpliwych		
########################################################
:date: 2023-11-18 16:30
:category: Dla dzieci
:tags: Boże Narodzenie, Dla dzieci,Boże Narodzenie, książka dla dzieci, książka na święta, książka świąteczna, literatura dla dzieci, literatura dziecięca, świąteczna książka dla dzieci, święta, święty mikołaj
:slug: 5-nocy-do-gwiazdki-ksiazka-dla-niecierpliwych
:status: published
:cover: images/2023/11/5-nocy-do-gwiazdki.jpg
:attachments: images/2023/11/5-nocy-do-gwiazdki.jpg

W 2022 roku, kiedy książka Jimmy’ego Fallona ukazała się w Polsce, była prawdziwym hitem i nie było takiej księgarni i takiego książkowego miejsca w internecie, w którym bym jej nie spotkała. A kiedy ją przeczytałam, zrozumiałam dlaczego.

„5 nocy do Gwiazdki” to historia chłopca, który jest najprawdziwszym fanem Bożego Narodzenia. Do Wigilii zostało pięć nocy, a on nie może się doczekać tego dnia. Trudno mu zasnąć, ciągle wypatruje, wyczekuje, nasłuchuje. A gdy nadchodzi wreszcie odpowiedni czas i może cieszyć się nadejściem Gwiazdki, rozpoczyna odliczanie do kolejnych Świąt.

Ta książka przypomina mi czas, kiedy to ja tak bardzo, baaaardzo czekałam i kiedy kilka dni wydawało się wiecznością. Można by zarzucić tej książce, że skupia się tylko na prezentach, atmosferze i otoczce, ale przecież dzieci (i nie tylko, dorośli też) to uwielbiają!

Fantastyczny przekład Michała Rusinka pozwoli dorosłym poczuć świąteczną atmosferę, a dzieciom, które pytają „kiedy?”, „długo jeszcze” albo „czy to już dzisiaj?”, pomoże zmierzyć się z tym jakże ekscytującym oczekiwaniem.

*"5 nocy do Gwiazdki"
Jimmy Fallon, tłum. Michał Rusinek
Wydawnictwo Wilga*

 

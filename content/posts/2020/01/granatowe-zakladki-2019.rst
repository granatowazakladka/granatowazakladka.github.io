Granatowe Zakładki 2019		
##############################
:date: 2020-01-05 20:44
:slug: granatowe-zakladki-2019
:status: published
:cover: images/2020/01/white-bird.jpg
:attachments: images/2020/01/white-bird.jpg, images/2020/01/pozycja.jpg, images/2020/01/drogi-evanie-hansenie.jpg, images/2020/01/budząc-lwy.jpg, images/2020/01/freddie.jpg, images/2020/01/wspollokatorzy.jpg, images/2020/01/7-mężów.jpg, images/2020/01/bóg-cisza.jpg, images/2020/01/zimne-ognie.jpg

2019 rok był czytelniczo bardzo różnorodny, gatunki przeplatały się właściwie w każdym miesiącu, starałam się sięgać po książki, które na pierwszy rzut oka nie pasowały do mojego gustu. A jednak wybór Granatowych Zakładek, czyli najlepszych książek ubiegłego roku, nie był wcale taki łatwy!

**Kategoria „Najlepsza książka przeczytana w 2019 r.”**

.. image:: {static}/images/2020/01/budząc-lwy.jpg
   :class: aligncenter wp-image-789
   :width: 150px
   :height: 226px

Tu akurat wybór był oczywisty! „Budząc lwy” Ayelet Gundar-Goshen od Wydawnictwa Uniwersytetu Jagiellońskiego to książka, która mnie zachwyciła, którą chciałam jak najprędzej skończyć, a jednocześnie było mi smutno, gdy dotarłam do ostatniej strony. Neurochirurg Ejtan Grin, super mąż i świetny tata, pewnego wieczoru po powrocie ze szpitala potrąca człowieka i chciałby żyć tak, jakby to nigdy się nie wydarzyło – tymczasem nazajutrz u progu jego domu staje żona ofiary z jego portfelem w ręku. To historia wielowymiarowa, nieoczywista, a im dalej, tym trudniej ocenić postępowanie bohatera. Życzę sobie jak najwięcej takich opowieści!

`RECENZJA <https://granatowazakladka.pl/budzac-lwy/>`__

**Kategoria „Bomba emocjonalna”**

.. image:: {static}/images/2020/01/drogi-evanie-hansenie.jpg
   :class: aligncenter wp-image-790
   :width: 150px
   :height: 231px

Kiedy czytałam „Drogi Evanie Hansenie”, bolał mnie brzuch ze stresu. Dawno żadna książka, tym bardziej młodzieżówka, nie zrobiła na mnie takiego wrażenia. Jest tutaj wszystko, co lubię: bohater, któremu się kibicuje i którego się lubi, dlatego tym trudniej jest zrozumieć jego działania; wątek zdrowia psychicznego, przyjaźni i rozpaczliwego poszukiwania bliskości. Wspaniała lektura!

`RECENZJA <https://granatowazakladka.pl/drogievaniehansenie/>`__

**Kategoria „Katobook”**

.. image:: {static}/images/2020/01/bóg-cisza.jpg
   :class: aligncenter wp-image-791
   :width: 150px
   :height: 211px

Coraz trudniej mi sięgać po książki związane z duchowością, ale wiedziałam, że „Bóg. Cisza. Prosta” Piotrka Żyłki i br. Marka ze wspólnoty Taizé zrobi mi dobrze na serce. Po pierwsze dlatego, że Piotr Żyłka ma szczęście do ludzi (wspomnijmy fantastyczne „Życie na pełnej petardzie”, czyli rozmowę z ks. Janem Kaczkowskim), spotkałam też w tym roku braci z Taizé i rozmowa z nimi napełnia takim pokojem, że chce się więcej. I można dostać to w tej książce.

**Kategoria „Książkowa inspiracja”**

.. image:: {static}/images/2020/01/freddie.jpg
   :class: aligncenter wp-image-792
   :width: 150px
   :height: 218px

Na początku roku obejrzałam „Bohemian rhapsody” i choć film nie należy do moich ulubionych, postanowiłam przyjrzeć się bliżej życiu głównego bohatera. Z biblioteki zabrałam więc „Freddie Mercury. Biografia legendy” i przepadłam! Książkę czytało mi się świetnie, chciałabym mieć ją na swojej półce. I po raz kolejny przekonałam się, że nie muszę wszystkiego rozumieć – zwłaszcza decyzji i wyborów innych ludzi. I że życie bywa bardziej skomplikowane niż nam się wydaje.

**Kategoria „Niby dla młodzieży”**

.. image:: {static}/images/2020/01/7-mężów.jpg
   :class: aligncenter wp-image-793
   :width: 150px
   :height: 213px

O „Siedmiu mężach Evelyn Hugo” słyszałam raczej jako o propozycji dla młodszych czytelników, tymczasem sięgnęły po tę książkę także moja Mama i Babcia. Nie jest to lektura idealna, nie jestem wobec niej bezkrytyczna, ale czytałam ją z przyjemnością i choć to opowieść fikcyjna, bardzo łatwo uwierzyć w to, że mogłaby wydarzyć się naprawdę. Evelyn Hugo, gwiazda Hollywood, miała siedmiu mężów – kto był jej największą miłością?

**Kategoria „Totalne zaskoczenie”**

.. image:: {static}/images/2020/01/pozycja.jpg
   :class: aligncenter wp-image-794
   :width: 150px
   :height: 229px

„Pozycja” Meg Wolitzer, bo okazuje się, że autorka jest jedną z moich ulubionych. Wiem, że jej książki nie są doskonałe i nie zbierają wcale samych dobrych opinii (ta książka na Lubimy Czytać ma jedynie 4.6/10), ale mnie bardzo odpowiada jej styl, trochę leniwa fabuła, towarzyszenie bohaterom w bardzo prozaicznych chwilach. „Pozycja” opowiada historię małżeństwa, które wydało poradnik seksuologiczny, ale nie przetrwało próby czasu. Kiedy ma powstać wznowienie książki, dokopujemy się do historii bohaterów i ich dzieci.

**Kategoria „Książkowy otulacz”**

.. image:: {static}/images/2019/08/współczesna-rodzina-blog.jpg
   :class: aligncenter wp-image-693 size-medium
   :width: 241px
   :height: 300px

To może nie jest historia, która pociesza i wspiera, ale pokazuje raczej, że rodzina, choć z zewnątrz wygląda wspaniale, to zlepek wielu problemów, cierpienia, oczekiwań, rozczarowań, pretensji, ale też radości, śmiechu i miłości. Czasem nic się tutaj nie działo, innym razem chciałam płakać razem z jedną z bohaterek. Bardzo lubię te powieść, bo to życie w jego różnych odcieniach.

**Kategoria „Okładkowy strzał w dziesiątkę”**

.. image:: {static}/images/2020/01/white-bird.jpg
   :class: aligncenter wp-image-795
   :width: 150px
   :height: 200px

Na Wrocławskich Targach Dobrych Książek wyhaczyłam komiks – od jakiegoś czasu chciałam sięgnąć właśnie po taką formę opowieści, chciałam też przeczytać coś po angielsku, a „White bird” łączył oba te aspekty. Dodatkowo ma przepiękną okładkę (graficznie to wspaniała rzecz!) i jest (dość luźno) związany z historią „Cudownego chłopaka”. Wzruszyłam się nieraz, bardzo spodobało mi się przedstawienie zła i dobra w ludziach, a sama historia, osadzona w czasie wojny, mocno mnie poruszyła.

**Kategoria „Książkowy przyjaciel”**

.. image:: {static}/images/2020/01/wspollokatorzy.jpg
   :class: aligncenter wp-image-796
   :width: 150px
   :height: 213px

Ciągnęło mnie to tej książki bardzo i nie żałuję ani minuty spędzonej na jej lekturze! Takie obyczajówki lubię – lekkie, zabawne, z fajną historią i bohaterami, z którymi chciałoby się pogadać. Tiffy mogłaby być moją kumpelą, a jej przyjaciółka to taka osoba, którą warto mieć w swoim otoczeniu!

Granatowe Zakładki rozdane, czas na zaczytanie w 2020 roku, lista jest długa, mam nadzieję, że sięgnę po kilka dobrych tytułów!

 

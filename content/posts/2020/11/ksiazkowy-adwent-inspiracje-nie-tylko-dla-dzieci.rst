Książkowy adwent - inspiracje (nie tylko) dla dzieci		
###########################################################
:date: 2020-11-19 14:37
:category: Dla dzieci
:tags: Dla dzieci,adwent, Boże Narodzenie, granatowa zakładka, kalendarz adwentowy, książki dla dzieci, książki na adwent, książkowy adwent
:slug: ksiazkowy-adwent-inspiracje-nie-tylko-dla-dzieci
:status: published
:cover: images/2020/11/elf.jpg
:attachments: images/2020/11/elf.jpg, images/2020/11/grudniowy-gosc.jpg, images/2020/11/dwie-siostry.jpg, images/2020/11/winston.jpg, images/2020/11/ilion.jpg, images/2020/11/wielka-ksiega.jpg, images/2020/11/dwukropek.jpg, images/2020/11/choinka.jpg, images/2020/11/prezent-gwiazdkowy.jpg, images/2020/11/sniezna-siostra.jpg, images/2020/11/20201119_130311.jpg, images/2020/11/prezent-dla-cebulki.jpg, images/2020/11/gdzie-jest-mikolaj.png, images/2020/11/ida-swieta-mis.jpg, images/2020/11/jak-ratowalismy-wigilie.jpg, images/2020/11/kuku.jpg, images/2020/11/wigilia-malgorzaty.jpg, images/2020/11/ida-swieta.jpg, images/2020/11/winston-1.jpg, images/2020/11/zakamarki.jpg

Adwent zbliża się wielkimi krokami, a to oznacza, że spędzam czas na przeglądaniu ofert wydawnictw z propozycjami czytelniczymi dla dzieci na ten okres. Okazuje się, że jest ich znacznie więcej niż myślałam, najchętniej przygarnęłabym je wszystkie, ale słyszę w głowie cichy głos zdrowego rozsądku, który stanowczo mówi STOP. Dlatego podzielę się z Wami tym, co znalazłam, powiem, co zamówiłam dla siebie, a resztę może zamówicie Wy i potem powiecie, czy za rok warto zainwestować w te pozycje? :D

Nie będę pisała tylko o nowościach, bo sporo książek jest wznawianych, co świadczy o tym, że mają szerokie grono sympatyków i może warto do nich dołączyć, poza tym takie lektury się nie starzeją, więc po co się ograniczać.

**Książkowe kalendarze adwentowe**

Z kalendarzami adwentowymi problem jest taki, że one zawsze zaczynają się 1 grudnia, tymczasem adwent zazwyczaj rozpoczynamy ciut wcześniej. Trudno byłoby jednak dostosowywać książki do zmieniającego się okresu liturgicznego, trzeba więc pamiętać, że książkowe opowieści przeznaczone są na czas od 1 do 24 grudnia.

.. image:: {static}/images/2020/11/winston-1.jpg
   :class: wp-image-922 aligncenter
   :width: 528px
   :height: 243px

Zacznę od przypomnienia mojego tekstu sprzed roku, gdzie pisałam o moim ukochanym myszku **Winstonie**, fantastycznej propozycji adwentowej, w której znajdziecie nie tylko opowiadania na każdy dzień, ale też propozycje na rodzinne spędzanie czasu – pieczenie ciasteczek, przygotowywanie świątecznych ozdób itd.

W tekście wspomniałam też o **„Śnieżnej siostrze”** Mai Lunde, książce dla nieco starszych czytelników, bardziej refleksyjnej i zdecydowanie mniej przygodowej, ale wspaniale zilustrowanej i przepięknej. Więcej przeczytacie `TUTAJ <https://granatowazakladka.pl/ksiazkowe-kalendarze-adwentowe/>`__.

Co będę sprawdzać w tym roku?

**„Elfa do zadań specjalnych”** Katarzyny Wierzbickiej od Zielonej Sowy. To 24 opowiadania, które można czytać aż do wigilii i razem z bohaterami odliczać czas do Świąt albo, tak jak w moim przypadku, jako całość. Jestem zachwycona ilustracjami Ulyany Nikitiny i tymi uroczymi elfami, nie mogę się doczekać czytania!

Zerknijcie na opis:

   | Rozpoczęło się odliczanie do świąt!
   | W wiosce Świętego Mikołaja trwają już przygotowania. Odbieranie listów, produkcja zabawek, pakowanie, przygotowanie sań i… sprawdzanie poziomu grzeczności dzieci. Pracowite elfy uwijają się, by zdążyć ze wszystkim i by tegoroczne święta były naprawdę idealne. Jednak pewnej grudniowej nocy w wiosce Mikołaja zjawiają się niespodziewani goście i wygląda na to, że w tym roku Boże Narodzenie może okazać się wielką katastrofą.
   | Czy niespodziewani goście i elfy nauczą się współpracować?
   | Czy elf Wiercipiętek spełni marzenia dzieci?
   | Czy uda się uratować święta?

Brzmi super, prawda? Książka przeznaczona jest dla dzieciaków w wieku 4/5, po więcej informacji i grafik zajrzyjcie `TUTAJ <https://www.zielonasowa.pl/elf-do-zadan-specjalnych-17927.html>`__.

.. image:: {static}/images/2020/11/zakamarki.jpg
   :class: wp-image-923 aligncenter
   :width: 560px
   :height: 241px

Moje nowe wydawnicze odkrycie to Zakamarki, które mają kilka propozycji książkowych rozłożonych na cały grudzień. Trudno było mi się zdecydować, co trafi na moje półki, ostatecznie stawiam na **„Jak ratowaliśmy Wigilię”** Ellen Karlsson z ilustracjami Cecilii Heikkilä. To już siódmy literacki kalendarz adwentowy tego wydawnictwa. W tym przypadku zagrożone święta znajdują się w rękach zerówkowiczów, na pewno będzie więc mnóstwo przygód. Zakamarki wydają szwedzkie książki dla dzieci, taka lektura jest też szansą na poznanie adwentowych i świątecznych zwyczajów z innego kraju.

Książkę warto zamówić na `stronie wydawnictwa <https://www.zakamarki.pl/wydarzenia/wydarzenie/index/?id=2150>`__, premiera książki wypada 23 listopada, a do zamówień złożonych przed tym terminem dołączona zostanie słodka niespodzianka od Piernika Wrocławskiego. Poza tym w czasie pandemii ważne jest wsparcie wydawców bezpośrednio, może więc jedna książka z Waszych świątecznych zakupów będzie pochodzić właśnie z ich strony internetowej albo jakiejś kameralnej księgarni?

No dobra, skoro Zakamarki mają aż siedem adwentowych propozycji, nie skończę na jednej. Chcę również przeczytać **„Grudniowego gościa”** (znaki charakterystyczne: małomówny kuzyn, las i tajemnica) oraz **„Prezent dla Cebulki”** (który chce dostać rower i… tatę). Pozostałe książki i ich opisy znajdziecie oczywiście `TUTAJ <https://www.zakamarki.pl/wydarzenia/wydarzenie/index/?id=2149>`__.

**Książki na adwent, Mikołajki, Boże Narodzenie i okołoświąteczne**

.. image:: {static}/images/2020/11/dwukropek.jpg
   :class: wp-image-924 aligncenter
   :width: 251px
   :height: 153px

Dla maluchów w wieku 3-5 Wydawnictwo Dwukropek proponuje **„Choinkę. Jestem, jaka jestem”** Yuvala Zommera. Dwukropek pięknie wydaje książki, choinkowa okładka sugeruje, że możemy spodziewać się czegoś naprawdę fajnego. A o czym opowiada?

   Maleńka jodła jest zbyt mała i zbyt niedoskonała, aby można ją było wybrać na świąteczne drzewko podczas świąt Bożego Narodzenia. Ale pozostawienie jej samej w lesie nieoczekiwanie przynosi więcej pożytku i jest dla niej o wiele bardziej radosne, niż jodełka mogła się spodziewać.

   Przesłaniem książki jest przypomnienie, że w świętach najważniejsze jest bycie razem i bliskość. Maleńka choinka – jak każdy z nas – pragnie jedynie miłości i wsparcia. Choinka. Jestem jaka jestem to liryczna, ciepła i pełna nadziei świąteczna wizja świata przyrody.

Opis pochodzi ze strony wydawcy, zajrzyjcie `TUTAJ <https://dwukropek.com.pl/ksiazki/choinka-jestem-jaka-jestem/>`__.

Dla przedszkolaków i ich rodziców Dwukropek przygotował również `„Wielką księgę Bożego Narodzenia” <https://dwukropek.com.pl/ksiazki/wielka-ksiega-bozego-narodzenia/>`__ **.** W środku znajdziemy opowiadania, zadania, teksty kolęd i informacje o zwyczajach związanych ze świątecznymi tradycjami.

.. image:: {static}/images/2020/11/ida-swieta-mis.jpg
   :class: wp-image-925 aligncenter
   :width: 233px
   :height: 142px

Skoro mowa o świątecznych zwyczajach i tradycjach, w moim przedadwentowym koszyku z zakupami znalazła się książka `„Idą święta. O Bożym Narodzeniu, Mikołaju i tradycjach świątecznych na świecie” <https://nk.com.pl/ida-swieta-o-bozym-narodzeniu-mikolaju-i-tradycjach-swiatecznych-na-swiecie/2856/ksiazka.html>`__ Moniki Utnik-Strugały od Naszej Księgarni. Udało mi się do niej zajrzeć w księgarni i to upewniło mnie w przekonaniu, że warto po tę książkę sięgnąć. To mnóstwo ciekawostek o Bożym Narodzeniu na całym świecie, o Święcie Światła w Szwecji, szklanych niemieckich ozdobach na choinkę czy nietypowych procesjach w Meksyku. W środku też śliczne ilustracje Ewy Poklewskiej-Koziełły.

**„Gdzie jest Mikołaj”** pyta małych czytelników David Bedford, którego książka ukazała się w Wydawnictwie Tekturka. Mały Miś chce doświadczyć tego, co my wszyscy – spotkać św. Mikołaja, przyłapać go na gorącym uczynku! ? To bardzo cienka, licząca zaledwie 32 strony, ale pięknie zilustrowana propozycja dla 2/3-letnich maluchów. Po więcej ilustracji i opis udajcie się `TUTAJ <https://wydawnictwo-tekturka.pl/kategorie-wiekowe/44-gdzie-jest-mikolaj-9788395661327.html>`__.

.. image:: {static}/images/2020/11/dwie-siostry.jpg
   :class: wp-image-926 aligncenter
   :width: 210px
   :height: 128px

Czas na Wydawnictwo Dwie Siostry. `„Wigilia Małgorzaty” <https://www.wydawnictwodwiesiostry.pl/katalog/prod-wigilia_malgorzaty.html?psearch%5Bprodkey%5D=wigilia%20ma%C5%82gorzaty>`__ to książka, której lekturę mam już za sobą i lada dzień opowiem Wam o niej więcej. Ta propozycja skierowana jest do nieco dojrzalszych małych czytelników, bo 10+. Opowiada o starszej pani, która choć ma z kim świętować, Boże Narodzenie spędza samotnie, a pozostała część jej życia wypełniona jest lękiem i obawami o każdy kolejny dzień. To świetny pretekst do rozmowy z dziećmi o tym, z jakimi trudnościami czasami musimy się mierzyć i co możemy zrobić, by nas nie paraliżowały.

Z propozycji dla maluchów 3+ Dwie Siostry przygotowały `„Prezent gwiazdkowy dla Korneliusza Klopsa ” <https://www.wydawnictwodwiesiostry.pl/katalog/prod-prezent_gwiazdkowy_dla_korneliusza_klopsa.html?psearch%5Bprodkey%5D=prezent>`__. Tym razem to św. Mikołaj musi zmierzyć się z nie lada wyzwaniem: zmęczone renifery smacznie śpią, a on odkrył, że w worku zawieruszył się jeden prezent. A przecież żadne dziecko nie może zostać go pozbawione!

O Mikołajach opowiada też ilustrowana książka `„Milion miliardów Świętych Mikołajów” <https://www.wydawnictwodwiesiostry.pl/katalog/prod-milion_miliardow_swietych_mikolajow.html?psearch%5Bprodkey%5D=milion>`__. W środku znajdziecie odpowiedź na pytanie, jak to możliwe, że jeden św. Mikołaj jest w stanie dostarczyć tyle prezentów? A może jest ich więcej? Książka Hiroko Motai to również propozycja dla młodszych dzieci, 3+.

.. image:: {static}/images/2020/11/kuku.jpg
   :class: wp-image-914 aligncenter
   :width: 108px
   :height: 108px

Na koniec zajrzyjmy jeszcze do wydawnictwa Mamania. Na ich stronie znajdziecie osiem świątecznych propozycji, ja skupię się na jednej, czyli `„Kuku zostaje świętym Mikołajem” <https://mamania.pl/product-pol-649-Zapowiedz-Kuku-zostaje-Swietym-Mikolajem.html>`__ Moniki Kamińskiej z ilustracjami Andrzeja Tylkowskiego. To książka, która może zachęcić do zrobienia czegoś dobrego, obdarowania prezentem kogoś chorego, samotnego, ubogiego. Kuku i jego dziadek odwiedzają bowiem dom opieki dla osób starszych i tam przekonują się, że każdy może zostać Świętym Mikołajem.

To tylko kilka propozycji na najbliższy czas, książek jest mnóstwo, są pięknie wydawane, poruszające, ciepłe i zabawne i gdybym mogła, przygarnęłabym ich znacznie więcej. Na szczęście myślę sobie, że to jednak nie będą last Christmas i za rok będzie można przeczytać kolejne świąteczne książki. A chyba już wiecie, że tematyka świąteczna zajmuje szczególne miejsce w moim sercu i grudzień jest dla mnie za krótki, by się nią nacieszyć. Staram się jednak nie zwariować i powstrzymać swoje zapędy, bo jednak lepszy niedosyt niż przesyt.

Mam nadzieję, że Wasz adwent będzie piękny, niezależnie od tego, czy zaczytany, czy wprost przeciwnie! ?

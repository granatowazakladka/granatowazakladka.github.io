Niebanalny rok TAG		
#########################
:date: 2019-01-07 20:32
:slug: niebanalny-rok-tag
:status: published
:cover: images/2019/01/imię-róży.jpg
:attachments: images/2019/01/imię-róży.jpg, images/2019/01/sankofa.jpg, images/2019/01/lovegelato.jpg, images/2019/01/ślady.jpg, images/2019/01/ptasiek.jpg, images/2019/01/dzieci-z-bullerbyn.jpg, images/2019/01/spod-zamarznietych-powiek.jpg, images/2019/01/rok-tag.jpg, images/2019/01/holyfood.jpg

Lubię przypominać sobie książki, które czytałam, dopasowywać je do różnych kategorii, choć nie jest to łatwe. Dziś zapraszam Was na "Niebanalny rok TAG", do którego pytania ułożyły Asia i Gosia z kanału `tuczytam <https://www.youtube.com/watch?v=pR1kBzsFQiM&t=1229s>`__ (nieustannie zapraszam do zaglądania, jeśli szukacie dobrej literatury :)).

**Styczeń – Dzień Wikipedii: książka, która mnie czegoś nauczyła**

.. image:: {static}/images/2019/01/spod-zamarznietych-powiek.jpg
   :class: size-medium wp-image-642 aligncenter
   :width: 198px
   :height: 300px

Cenię sobie książki, które uczą mnie czegoś o świecie, o ludziach, o tym, kim jesteśmy. „Spod zamarzniętych powiek” Adam Bieleckiego otworzyło mi oczy na wiele spraw, ale przede wszystkim uświadomiło mi, że naprawdę nie wszystko w życiu muszę rozumieć. Na przykład to, dlaczego ludzie chcą zdobywać szczyty świata. Z drugiej strony lektura tej książki pokazała mi, że nie chodzą tam po to, żeby umierać. Niby oczywiste, ale patrząc na internetowe dyskusje przy okazji różnych wypraw, wcale nie. W ostatnim czasie to właśnie książki o tematyce górskiej najwięcej mnie uczą.

**Luty – Międzynarodowy Dzień Języka Ojczystego: polska książka pisana ciekawym językiem**

.. image:: {static}/images/2018/12/po-trochu.jpg
   :class: size-medium wp-image-613 aligncenter
   :width: 195px
   :height: 300px

`„Po trochu” <http://granatowazakladka.pl/o-ksiazkach-ktore-bardzo-mnie-poruszyly/>`__ Weroniki Gogoli to bardzo krótka, ale świetnie napisana polska powieść, a właściwie wspomnienia autorki z rodzinnego domu. Lekki, pełen humoru styl przeplata się tu z opowieścią o życiu i umieraniu, o relacjach z bliskimi. Do tego szczerość, brak lukrowania rzeczywistości z jednoczesnym dostrzeganiem tego, co w niej kolorowe i ciekawe. Na pewno do niej wrócę!

**Marzec – Dzień Wędkarza: książka, którą z trudem zdobyłam**

.. image:: {static}/images/2019/01/ptasiek.jpg
   :class: size-medium wp-image-643 aligncenter
   :width: 194px
   :height: 300px

„Ptasiek” Williama Whartona. Po raz pierwszy czytałam tę książkę jeszcze w gimnazjum, kiedy przygotowywałam się do konkursu. Byłam wtedy pod ogromnym wrażeniem „Ptaśka”, to także jeden z moich ulubionych filmów. Kilka lat później bardzo chciałam do tej książki wrócić i, przede wszystkim, mieć ją na swojej półce. Okazało się to dość trudne, bo w tym czasie „Ptasiek” był niedostępny w księgarniach. Odpuściłam, licząc na to, że kiedyś się przecież pojawi. I tak się stało, nawet szybciej niż myślałam – „Ptaśka” zdobył dla mnie Mąż!

**Kwiecień – Międzynarodowy Dzień Załogowych Lotów Kosmicznych: książka, która zabrała mnie w podróż**

.. image:: {static}/images/2019/01/lovegelato.jpg
   :class: size-medium wp-image-644 aligncenter
   :width: 193px
   :height: 300px

„Love&Gelato” i „Love&Luck” – młodzieżówki, w których obok wątku odkrywania siebie, swojej tożsamości, godzenia się z tym, co niesie życie, pojawiają się również podróże do Włoch i Irlandii. Jeśli jakiegoś miejsca nie widziałam, to trudno mi sobie je wyobrażać i nie sprawia mi to wielkiej przyjemności. Ale Jenna Evans Welch pisze w taki sposób, że mam ochoty spakować walizkę i wyruszyć w podróż!

**Maj – Dzień Bibliotekarza i Bibliotek: najciekawsza książka, którą pożyczyłam**

.. image:: {static}/images/2017/10/wszystko-zalezy-od-przyimka.jpg
   :class: size-medium wp-image-195 aligncenter
   :width: 233px
   :height: 300px

`„Wszystko zależy od przyimka” <http://granatowazakladka.pl/wszystko-zalezy-od-przyimka-fascynujaca-odslona-jezyka/>`__ autorstwa profesorów Miodka, Bralczyka i Markowskiego. Nie mogłam się od niej oderwać, śmiałam się w głos w autobusie, sporo się dowiedziałam i świetnie się bawiłam. A potem książki tych panów zaczęłam kupować.

**Czerwiec – Dzień Jojo; książka, do której czasem wracam**

.. image:: {static}/images/2019/01/holyfood.jpg
   :class: size-medium wp-image-646 aligncenter
   :width: 212px
   :height: 300px

Zdarza mi się przeczytać jakąś książkę więcej niż raz, ale rzadko wracam do jakichś fragmentów. Na pewno jednak zerkam do „Holyfood” Szymona Hołowni, bo bardzo, bardzo tę książkę lubię, a także do „Sankofy” Magdaleny Pajkowskiej i o. Tomasza Gaja, bo daje porządnego kopa.

**Lipiec – Międzynarodowy Dzień UFO: książka z wątkiem nie z tego świata**

.. image:: {static}/images/2017/09/ksiega-dziwnych-nowych-rzeczy-b-iext43469121.jpg
   :class: size-medium wp-image-141 aligncenter
   :width: 197px
   :height: 300px

`„Księga Dziwnych Nowych Rzeczy” <http://granatowazakladka.pl/ksiega-dziwnych-nowych-rzeczy-z-misja-u-oazjan/>`__ Michela Fabera. Nie czytam zbyt wielu książek z wątkiem nie z tego świata, ale ta była rewelacyjna, inna, trochę dziwna i zapadła mi w pamięć. Angielski pastor Peter wyrusza z misją ewangelizacyjną do Oazjan, mieszkańców innej planety. Na ziemi zostawia żonę, kota i trochę problemów, z którymi Bea musi poradzić sobie sama. W książce znajdziecie nie tylko międzyplanetarną opowieść, ale też nowy język, którym posługują się Oazjanie.

**Sierpień – Dzień Komara: książka, która pozostawiła po sobie ślad**

.. image:: {static}/images/2019/01/ślady.jpg
   :class: size-medium wp-image-647 aligncenter
   :width: 210px
   :height: 300px

Jeśli chodzi o fabułę, nie pamiętam zupełnie nic, ale „Ślady” Jakuba Małeckiego były książką, która mnie zatrzymała, wymagała uważnej i spokojnej lektury, rozkoszowania się tym, co autor chciał przekazać. Pamiętam trudne początki związane z tą książką, pamiętam też mój późniejszy zachwyt i pewność, że sięganie po twórczość Małeckiego będzie dobrym wyborem.

**Wrzesień – Międzynarodowy Dzień Tłumacza: świetnie przetłumaczona książka**

.. image:: {static}/images/2019/01/eleonora_park_500px.jpg
   :class: size-medium wp-image-622 aligncenter
   :width: 200px
   :height: 300px

Trochę strzelam, bo nie czytam książek w językach innym niż polski, ale wydaje mi się, że „Fangirl” i „Eleonora&Park” to dobre tłumaczenia powieści Rainbow Rowell. Tak mi podpowiada intuicja ?

**Październik – Dzień Rozrzutności: najdroższa książka na mojej półce**

.. image:: {static}/images/2019/01/dzieci-z-bullerbyn.jpg
   :class: size-medium wp-image-648 aligncenter
   :width: 236px
   :height: 300px

Nie jestem bardzo rozrzutna, nie zbieram wydań kolekcjonerskich, kupuję książki przez Internet, żeby trochę zaoszczędzić. Myślę więc, że najdroższą książką na mojej półce są „Dzieci z Bullerbyn” – wydanie kolekcjonerskie, które otrzymałam w prezencie gwiazdkowym.

**Listopad - Dzień Kredki: najciekawiej ilustrowana książką, jaką czytałam**

.. image:: {static}/images/2019/01/7-minut.jpg
   :class: size-medium wp-image-636 aligncenter
   :width: 236px
   :height: 300px

`„Siedem minut po północy” <http://granatowazakladka.pl/siedem-minut-po-polnocy/>`__, czyli opowieść o 13-letnim chłopcu i potworze, który przychodzi, by pomóc Conorowi zmierzyć się z rzeczywistością. Nie jestem dobra w opisywaniu ilustracji, mogę Wam więc tylko napisać, że są przejmujące, nieco mroczne, bardzo klimatyczne i świetnie korespondują z treścią historii.

**Grudzień – Sylwester: książka, którą obiecuję sobie przeczytać co roku**

.. image:: {static}/images/2019/01/imię-róży.jpg
   :class: size-medium wp-image-649 aligncenter
   :width: 185px
   :height: 300px

Chciałam dostać „Imię róży” w prezencie – dostałam. Chciałam przeczytać – nie przeczytałam. Wiem, że to świetna książka, że klasyka itd., niby mam ochotę ją przeczytać, ale do tej pory mi się nie udało. Może 2019 okaże się przełomowym?

 

 

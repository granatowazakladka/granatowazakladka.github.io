(Bez nazwy)
############
:date: 2021-10-20 21:46
:slug: 1031
:status: draft
:cover: images/2021/10/kolory2.jpg
:attachments: images/2021/10/kolory2.jpg, images/2021/10/lusia-i-przyjaciele-2.jpg, images/2021/10/pucio-2.jpg, images/2021/10/dobra-ksiazeczka-1.jpg, images/2021/10/zwierzeta-2.jpg, images/2021/10/akademia-madrego-malucha-2.jpg, images/2021/10/panda-2.jpg, images/2021/10/interaktywne-6.jpg, images/2021/10/buziaczki-i-przytulaski-2.jpg, images/2021/10/spot-2.jpg, images/2021/10/ksiazki-puzzle-1.jpg, images/2021/10/na-hustawce-1.jpg, images/2021/10/nebule-4.jpg, images/2021/10/IMG_20210927_132010.jpg, images/2021/10/dobra-ksiazeczka-2.jpg, images/2021/10/poznaje-dzwieki-1.jpg

Dzień dobry, dawno mnie tu nie było!

Czytam wciąż całkiem sporo, staram się na bieżąco tym dzielić na Instagramie, gdzie Was serdecznie zapraszam. Za dłuższe formy, póki co, trudniej mi się zabrać, bo kilka miesięcy temu w naszej rodzinie pojawiła się mała osóbka i niewiele wolnego czasu wolę przeznaczyć na czytanie. Ale! Ta mała dziewczynka uwielbia książki, oddałam jej trochę miejsca na półkach, a nawet dostała swój regał, który dość szybko się zapełnia. Postanowiłam więc, zachęcona również przez Kasię, którą serdecznie pozdrawiam, napisać co nieco o książkach dla maluchów.

Zanim przejdę do książek, a trochę ich chcę Wam pokazać, to kilka uwag wstępnych ?

#. Piszę ze swojego krótkiego doświadczenia jako mamy i obserwacji mojej córki – to, że coś się sprawdza u nas, nie oznacza, że będzie tak w przypadku innych dzieci.
#. Nie jestem logopedą ani pedagogiem – zaznaczam to, bo sporo książek ma wspierać rozwój mowy i to, że coś mi się w nich nie podoba, nie oznacza, że nie spełniają swojej roli.
#. Będę pisać głównie o książkach, które są ogólnodostępne, czyli: chcecie odwiedzić malucha, wpadacie do Smyka/Empiku/Rossmanna i nie wiecie, co wziąć z półki – książek dla dzieci jest tak dużo, że nie wiem, czy ktoś ogarnia je wszystkie, to chyba niemożliwe. Staram się wyszukiwać dla nas jakieś perełki, ale, jak wspomniałam wyżej, wolne chwilę wolę spędzić na czytaniu czegoś dorosłego. ?
#. Kiedy tworzę ten wpis, moja córka ma skończone 9 miesięcy, zaczynała od kart i książek kontrastowych, a od ok. 5 miesiąca oglądamy i czytamy kolorowe kartonówki (i nie tylko, ale o książkach z większą ilością tekstu napiszę innym razem).

OK, do dzieła! Postaram się krótko i konkretnie, żebyście szybko przebrnęli przez ten wpis.

**Nowa Seria Dobra Książeczka – Agnieszka Starok, Wydawnictwo Tekturka**

.. raw:: html

   <p>

.. figure:: https://granatowazakladka.pl/images/2021/10/dobra-ksiazeczka-2.jpg
   :alt: Okładka książki "Dobra książeczka"
   :figclass: size-medium wp-image-998
   :width: 300px
   :height: 174px

.. raw:: html

   </p>

Nie wiem, na czym polega magia książeczki 3-6 miesięcy, ale u nas była hitem! Bubulinka (tak będę pisać o mojej córce ?) uwielbiała ją oglądać, miała swoje ukochane strony i zupełnie się nie nudziła. Książkę dla starszych dzieci też lubi, ale tutaj jest już większa konkurencja, więc nie zagląda do niej aż tak często. W każdym razie te książeczki na pewno wyróżniają się na tle innych, kosztują ok. 10 zł, są też opcje dla noworodków i dla starszych dzieci, na pewno będziemy sięgać po kolejne części!

 

**Zwierzęta – książeczka kontrastowa – Wydawnictwo Wilga, Seria Krok po Kroku**

 

.. raw:: html

   <p>

.. figure:: https://granatowazakladka.pl/images/2021/10/zwierzeta-2.jpg
   :alt: 
   :figclass: size-medium wp-image-1028
   :width: 300px
   :height: 223px

.. raw:: html

   </p>

Ta kontrastówka u nas się nie sprawdziła. Mała czytelniczka nie była zainteresowana oglądaniem, zwierzątka nie przyciągały jej wzroku. Książeczka stoi i na półce i zbiera kurz. Z tej serii mamy też kolorową książeczkę „Kocham”, wierszowaną, opowiadającą o rodzinie, maluchach przytulanych przez rodziców, dziadków, przyjaciół, a nawet zwierzaki i choć też nie należy do naszych ulubieńców, to zdecydowanie bardziej przypadła nam obu do gustu.

**Pucio. Zabawy gestem i dźwiękiem – Marta Galewska-Kustra, Wydawnictwo Nasza Księgarnia**

.. raw:: html

   <p>

.. figure:: https://granatowazakladka.pl/images/2021/10/pucio-2.jpg
   :alt: 
   :figclass: size-medium wp-image-1024
   :width: 300px
   :height: 225px

.. raw:: html

   </p>

Pucia znałam od dawna i wiedziałam, że na pewno u nas zagości. Nie wiedziałam jednak, czy spodoba się Bubulince. Tymczasem ta książeczka to zdecydowanie jedna z jej ulubionych historii. Puka do drzwi, razem z Puciem robi bam bam i uderza w garnki, no i szykuje paluszek, żeby pokazać, jak leci samolot. I ja, i mój Mąż, lubimy z nią zaglądać do Pucia, jest dynamiczny, pięknie zilustrowany i mimo że oglądaliśmy tę książkę z milion razy, to wciąż jest w niej coś fajnego.

**Akuku, Agugu, Gadu Gadu – Anna Trawka, ilustracje Daria Solak, Nebule.pl**

.. raw:: html

   <p>

.. figure:: https://granatowazakladka.pl/images/2021/10/nebule-4.jpg
   :alt: 
   :figclass: size-medium wp-image-1018
   :width: 300px
   :height: 183px

.. raw:: html

   </p>

Póki co „czytamy” pierwsze dwie części tej dziecięcej trylogii. W „Agugu” jest sporo zwierzątek i dźwięków do naśladowania, „Akuku” to już proste zdania i czynności, a „Gadu gadu” to zdecydowanie więcej tekstu, rytmu i rzeczy do pokazywania. Autorka z wykształcenia jest pedagożką i terapeutką, a książeczki mają wspierać rozwój malucha. Wyróżniają się ilustracjami, choć pewnie nie każdemu przypadną do gustu, u nas się sprawdzają! Czasem tylko zmieniam niektóre wyrażenia, np. „tani tani” na „tany tany”, gdy dziecko tańczy albo wydawane przez bębenek „bum bum” na „bam bam”. Jakoś tak bardziej mi odpowiada ? Tych książeczek nie znajdziecie w księgarniach, trzeba zamówić przez internet. A jak już wpadniecie na blog autorki – nebule.pl, to tam również jest mnóstwo książkowych polecajek.

**Poznaję dźwięki – wydawnictwo Yoyo Books**

.. raw:: html

   <p>

.. figure:: https://granatowazakladka.pl/images/2021/10/poznaje-dzwieki-1.jpg
   :alt: 
   :figclass: size-medium wp-image-1021
   :width: 300px
   :height: 223px

.. raw:: html

   </p>

To nasze hity! Czytamy, a raczej wciskamy na zmianę nutki w „Instrumentach” i „Zwierzętach”, Bubu bardzo je lubi i często się śmieje z dźwięków, które słyszy. W „Instrumentach” najbardziej lubi kangura, który gra na gitarze dla kangurzycy i małpę-perkusistę, za to w „Zwierzętach” zawsze czeka na ryk lwa (a ja nauczyłam się udawać fokę). Książeczki są ładnie wydane, działają na baterie, więc powinny posłużyć przez dłuższy czas. Mają też swoje minusy. Po pierwsze, cena – jeśli kupicie książkę stacjonarnie, w cenie okładkowej, zapłacicie 39 zł, a to tylko 6 stron i 6 dźwięków. Po drugie, takie maluchy jak Bubulinka, nie są w stanie same nacisnąć kółeczka z nutką – nawet jeśli uda jej się pokazać, gdzie trzeba nacisnąć stronę, potrzeba sporo siły, żeby zwierzaki się odezwały. Z tego wydawnictwa mamy również „Księżniczka i książę. Pora na kąpiel” i tu dźwięki, moim zdaniem, nie są już takie fajne i jeszcze trudniej je uruchomić – ale Bubu się podoba i czeka, aż włączymy pralkę, by wyprać ubrania dzieci albo nalejemy wodę do wanny dla księcia.

**Gdzie jest Spot? – Eric Hill, wydawnictwo Mamania**

.. raw:: html

   <p>

.. figure:: https://granatowazakladka.pl/images/2021/10/spot-2.jpg
   :alt: 
   :figclass: size-medium wp-image-1026
   :width: 300px
   :height: 179px

.. raw:: html

   </p>

Spot jest książeczką interaktywną i wydaje się super okazją do zabawy. W części, którą mamy na półce, mama poszukuje Spota, a zanim znajdzie małego urwisa, po drodze spotyka inne zwierzęta, schowane pod dywanem czy w fortepianie. Książka jest wyposażona w klapki, można więc wraz z mamą Spota udać się na poszukiwania. Brzmi fajnie, ale jest jeden kłopot – klapki są papierowe, lekko usztywnione, ale dla małych rączek jednak zbyt słabe. Nasza mała czytelniczka z jednej strony nie potrafi złapać elementu, który trzeba unieść, a gdy jej pomogę, to chce go zgnieść. Spot musi więc poczekać na nieco starsze czasy. ?

**Pierwsze słowa – Akademia Mądrego Dziecka**

.. raw:: html

   <p>

.. figure:: https://granatowazakladka.pl/images/2021/10/akademia-madrego-malucha-2.jpg
   :alt: 
   :figclass: size-medium wp-image-994
   :width: 300px
   :height: 241px

.. raw:: html

   </p>

Tych książeczek na pewno nie przeoczycie, bo jest ich całe mnóstwo! U nas stoją „Dzikie zwierzęta”, „Moje ciało” oraz „W domu” i „Dobranoc, mała pando”. Pierwsze trzy (czwarta to już krótka bajka z tekstem) skonstruowane są tak, że po lewej stronie są pojedyncze zwierzęta/przedmioty/obiekty, które można oglądać i nazywać, a po prawej jest coś do zrobienia – trzeba przesunąć łapkę misia, żeby zabrał pszczołom miód, bawić się w chowanego, ruszać bambusem, który zjada panda itd. Bubu nie potrafi sama przesuwać elementów, ale cały czas próbuje i nieustannie śmieszą i ciekawią ją te książeczki.

**Muminki. Bardzo ważne sprawy. Moja pierwsza biblioteczka – wydawnictwo HarperKids**

.. image:: {static}/images/2021/10/IMG_20210927_132010.jpg
   :class: size-medium wp-image-1029 aligncenter
   :width: 300px
   :height: 225px

Pakiet czterech (na zdjęciu trzy, bo czwarta z małych kartonowych książeczek akurat wylądowała w torbie na spacer) – to brzmi jak pomysł na ciekawy prezent, a jeśli dołoży się do tego sentyment do Muminków, to już w ogóle super! Można maluchowi opowiadać o porach roku, o rodzinie, emocjach i kolorach. U nas jednak, przynajmniej na razie, zainteresowanie muminkowymi książeczkami jest żadne. Bubu nie za bardzo lubi je oglądać, mnie też nieszczególnie przypadły do gustu. Dla malucha są chyba zbyt pstrokate i nie przyciągają uwagi, a mnie się jakoś źle je czyta, spodziewałam się czegoś fajniejszego.

**Na huśtawce – Susanne** `Straßer <https://www.taniaksiazka.pl/autor/susanne-straszer>`__ **, wydawnictwo Tako**

.. raw:: html

   <p>

.. figure:: https://granatowazakladka.pl/images/2021/10/na-hustawce-1.jpg
   :alt: 
   :figclass: size-medium wp-image-1013
   :width: 300px
   :height: 225px

.. raw:: html

   </p>

To jest śmieszna i urocza historia! Dla malucha poniżej roku raczej taka nie będzie, ale dorośli z pewnością się uśmiechną. Jak widzicie, na huśtawkę wchodzi słoń, ale nie ma z kim się bawić, bo jest zbyt ciężki. Inne zwierzęta próbują ratować go z opresji i wychodzi z tego niezłe zamieszanie. Tekstu na stronie jest mało, dodatkowo są też wyrazy dźwiękonaśladowcze, więc można trochę poszaleć przy czytaniu. My na pewno zaopatrzymy się w „Wieloryba w kąpieli” oraz „I jak tu zasnąć?” z tej samej serii.

**Buziaczki i przytulaski – słodka nauka liczenia od 1 do 10 – wydawnictwo BABARYBA**

.. raw:: html

   <p>

.. figure:: https://granatowazakladka.pl/images/2021/10/buziaczki-i-przytulaski-2.jpg
   :alt: 
   :figclass: size-medium wp-image-996
   :width: 300px
   :height: 229px

.. raw:: html

   </p>

Nie, nie wprowadzamy jeszcze nauki liczenia (przynajmniej nie celowo, bo za każdym razem, gdy wchodzimy po schodach, to odliczamy), ale nie mogłam się oprzeć temu tytułowi. Tekstu jest malutko, a przy każdej cyfrze pada nazwa jakiejś czułostki. Do tego piękne ilustracje i można liczyć, i czytać, i dużo się przytulać!

**Lusia i przyjaciele – Marianne Dubuc, wydawnictwo Łajka**

.. raw:: html

   <p>

.. figure:: https://granatowazakladka.pl/images/2021/10/lusia-i-przyjaciele-2.jpg
   :alt: 
   :figclass: size-medium wp-image-1011
   :width: 300px
   :height: 168px

.. raw:: html

   </p>

Te piękności Bubu otrzymała w prezencie od Cioci i Wujka (buziaczki i przytulaski dla Was!), póki co jest na nie trochę za mała, bo to jednak już konkretne historie, ale ponieważ występują w trójpaku i cudnie się prezentują, to chciałam Wam je pokazać ? W każdej historii występuje dziewczynka Lusia i jej przyjaciele zwierzaki, trochę jak w Kubusiu Puchatku i przygody też mają całkiem śmieszne. Moja ulubiona część to „Pisklaki”, ale wszystkie trzy to urocze historie. I chyba niezbyt popularne, więc jest szansa, że nie zdublują się na półce, jeśli komuś podarujecie.

**Gdzie ukryły się zwierzątka? PANDA**

.. image:: {static}/images/2021/10/panda-2.jpg
   :class: size-medium wp-image-1020 aligncenter
   :width: 225px
   :height: 300px

Początkowo Bubu nie była zainteresowana oglądaniem książki, za to bardzo chciała wyrwać filcowe elementy, które się w niej znajdują. Później jednak odkryła, że jednak warto zostawić je na miejscu i teraz chętnie zagląda do środka i robi akuku – odkrywa oczka pieska, szuka pisklaka czy małego kangurka. Może nie jest to najpiękniejsza książka na świecie, tekst raczej też nie powala, ale mamy z nią sporo zabawy. Części jest więcej, my raczej poprzestaniemy na jednej.

**Wyścig zwierząt – wydawnictwo Wilga**

.. raw:: html

   <p>

.. figure:: https://granatowazakladka.pl/images/2021/10/ksiazki-puzzle-1.jpg
   :alt: 
   :figclass: size-medium wp-image-1007
   :width: 300px
   :height: 225px

.. raw:: html

   </p>

Tutaj mamy spore pole do popisu – można oglądać, można czytać, bo na każdej stronie znajduje się trochę tekstu, ale można też wyciągać zwierzątka z książki, układać je na macie, a potem wkładać z powrotem na miejsce. I, nie oszukujmy się tekst i całą historia na razie jest bez znaczenia, największą radość przynosi wyciąganie „puzzli”. Mamy też inną część pt. „Wycieczka”, dokładnie tak samo skonstruowaną: po lewej stronie tekst, po prawej zwierzątko. Fajna rzecz, u nas na topie od kilku tygodni.

**Kolory – wydawnictwo Wilga**

.. raw:: html

   <p>

.. figure:: https://granatowazakladka.pl/images/2021/10/kolory2.jpg
   :alt: 
   :figclass: size-medium wp-image-1006
   :width: 300px
   :height: 187px

.. raw:: html

   </p>

To jest książka z potencjałem, ale zupełnie niewykorzystanym i zaliczam ją do kategorii „niewypały”. A szkoda, bo mogłaby służyć dobrej zabawie. Koncepcja jest prosta – na każdej stronie znajduje się obracane kółeczko, dzięki temu raz owieczka może być biała, a za chwilę czarna. A poza tym samo kręcenie kółkiem też dawałoby sporo frajdy. Tyle że swobodnie obraca się kółko tylko na pierwszej stronie, potem naprawdę trudno jest tak je ustawić, żeby można było z przyjemnością tę książeczkę oglądać.

**Na łące, W dżungli, Na wsi –**

.. image:: {static}/images/2021/10/interaktywne-6.jpg
   :class: size-medium wp-image-1004 aligncenter
   :width: 300px
   :height: 225px

Na koniec petarda, zdecydowanie nasi ulubieńcy! „W dżungli” kupiłam całkowicie spontanicznie podczas wizyty w Rossmannie, żeby zająć małą czymś w drodze powrotnej. Zakup okazał się strzałem w dziesiątkę i szybko zaopatrzyliśmy się w kolejne części. „W dżungli” wyróżnia się tym, że wreszcie są tu jakieś inne zwierzęta niż pies, kot, kura i koza. Wiem, że w książeczkach umieszcza się zwierzęta, których dźwięki znamy i potrafimy naśladować, ale dobrze jest też znaleźć książeczkę, w której będzie coś innego. Jeśli nie umiemy pokazać, jak robi tygrys czy krokodyl, można opowiedzieć o tym, jaką mają skórę czy jakiego są koloru. A w przypadku tych książeczek to naprawdę proste, bo każdego zwierzaka można dotknąć – fragmentarycznie każdy ma dodany kawałek gumowego materiału z różnymi wypustkami. U nas się nie nudzi!

OK, dobrnęliśmy do końca, choć kiedy pisałam ten tekst, a trochę czasu mi to zajęło, na naszych półkach pojawiły się kolejne tytuły, ale o nich może uda mi się napisać za kilka tygodni. Jeśli macie jakieś pytania, piszcie śmiało, a jeśli chcecie polecić coś dla małej czytelniczki, dajcie znać! Tymczasem drzemka dobiegła końca, idziemy czytać! ?

 
